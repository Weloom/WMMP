Ellen er sent på den. Hun haster igennem den lyse atriumgård på Ny Odenses IT universitet.
”Hej undskyld mig” Henvender hun sig til en vilkårlig medstuderende som kommer imod hende. ”Kan du vise mig i hvilken retning jeg finder Auditorium D?”
”Auditorium D, sige du. Du må da være ny her?! … Du står ved det”, Han smiler og peger, ”døren er lige der.”
Bag Ellen står der ”2D” til højre for fløjdørene.
LCD-skærmen siger:
”Optaget.
Kl. 10:00: Kybernetik: Feedback loop. 
Forelæser Professor John Till”.
Med småt i øverste højre hjørne står tiden ”10:55 2082”, Ellen er sent på den.
Professor Till lader som om han ikke bemærker den sent ankomne studerende. Bagvæggen er lyst op af detaljerne fra feedback loopens klassiske mønster flankeret af en model over menneskets nervesystem. Men emnet er stukket af fra hovedtemaet. En ny elev kaster sig ind i den igangværende debat:
”Mener du at bevidsthed er en subjektiv ting? At folk oplever bevidsthed forskelligt?”
”Ideen om bevidsthed er subjektiv når bevidsthed beskrives som en åndelig egenskab. Her kommer det an på hvilken religion du f.eks. dyrker. Men internt. Inde i dig, så handler det kun om én ting, uanset hvem du er.”
”Eller hvad du er”, afbrydes han oppe fra rækkerne af elever.
”Undskyld mig unge mand, lad mig lige tale færdig … Følelsen af at være bevidst er en momental tilstand. Ingen af os forholder os til vores bevidsthed konstant, men vi bliver bevidste, når der er behov for det. Bevidsthed er et udtryk for sanselighed. Målinger viser at følelsen af bevidsthed er stærkest hos en person, når mange centre i din hjerne arbejde sammen om den samme ting. Når din opfattelse af rummelighed, tid, måske matematik og rationering over en anden persons kropssprog spiller sammen, så er du bevidst.”
”Så man er ikke bevidst hele tiden”, spørges der provokerende.
”Kære Jacob, af alle, burde du da vide hvad jeg tale om” Svarer professor Till rapt igen. Hans kærlige sarkasme høster kåde grin fra de bagerste rækker.
Eleven der tidligere afbrød, prøver igen:
”Så ok … mennesket er ikke altid bevidst, siger du. Bevidsthed er når én eller anden bruger sine gudgivne evner i den mest udprægede grad. Hvis en kybernetisk enhed benytter alle sine sanseapparater, er den så ikke bevidst?”
Tills svar er kort: ”En robot er forud programmeret. Den handler rationelt, uanset hvor meget kunstig intelligens der ligger bag dens rationaler. Robotter har simpelthen ikke brug for at være bevidste”.
”Hvad hvis du tvinger den til noget, den ikke hare prøvet før?”
”Golf og Wellness”. ”Nord klinten er dit trygge tilflugtssted”. Smukt placeret på kanten af Sjællands forrevne nordkyst. Begravet i sandet kan du finde tusinder af forliste skibe langs disse kyster, men højt hævet over søen, over de stejle klinter, kan gæsterne sidde i tryghed og nyde udsigten og den friske brise fra Kattegat. Restauranten i hoved huset er godt besøgt, og alligevel er stemningen blød og kærlig. Ved bordene er der familier med børn, pensionister, forelskede par og de klassiske herregolfklubber og damegolfklubber i ternede bukser og cardigans.

”Det bliver en god dag. Man er ulasteligt klædt og der er ikke en plet at se” siger Robert da en tjener præsenterer ham for en nyankommen familie med far, mor og en knægt på tolv. 
”Siger han altid sådan?” spørger drengen tjeneren.
”Ja, det er ligesom en slags hilsen … så ved vi at han ikke har lyst til at slå nogen ihjel” siger tjeneren og griner højlydt af sin lystige uforskammethed. Hvorefter han skammer sig over sin bramfrie humor, som tydeligvis ikke falder i god jord.
Robert tager imod ordre, bestiller, bringer og følger den faste rutine med at spørge til maden og gæsternes helbred. Familien har netop fået serveret deres desserter, da en klodset kok kommer til at sætte ild til et viskestykke i køkkenet hvorefter en grim lugt og røg spreder sig i cafeteriet. Vinduerne i loftet åbnes lydløst og ventilationen justeres. Faderen morer sig over den klodsede kok, men sætter pris på de effektive systemer.
Robert kigger fraværende ud over havet, da han siger ”Der er ingen grund til panik, vi er til deres fulde disposition.”
”Jo tak Robert” replicerer faderen muntert, ”Du er vist mere bekymret end du behøver.” Robert forlader bordet og kort efter vender han tilbage med familiens overtøj fra garderoben.
”Tak for i dag, kom sikkert hjem.”
”Hør hvad, foregår der, vi skal ikke nogen steder, det er da en fejl det her?!”
Med overtøjet over den ene arm, prøver Robert forsigtigt at trække kvindens stol ud, som straks skriger op. Én af tjenerne iler til. En hurtig berøring og Robert træder straks tilbage og forholder sig nu helt passivt. Familien er derimod alt andet end passiv. Moderen river overtøjet ud af armene på Robert, imens hun vrisser vredt af ham. Tjeneren prøver at berolige forældrene og forsikre dem om, at de naturligvis ikke skal betale for maden.
”Moar, moar … jeg kan ikke lide dette her”. Sønnens forklemte kald, får forældrene til at snurre rundt mod bordet, hvor deres knægt ikke længere sidder i sin stol. I stedet er Robert på vej mod udgangen, imens han klemmer drengen ind til sig. Synet af den forskræmte dreng i armene på maskinen overvælder tjeneren, til gengæld har en af restaurantens vagter observeret optrinnet og Robert når ikke udgangen.
”Hvorfor opfangede centralsystemet ikke Roberts anormale adfærd.” spørger Pilo henkastet.
”Fordi han ikke gjorde noget forkert, tilsyneladende.”
”Ikke noget forkert? Det må i så fald være et spørgsmål om perspektiv.”
”Centralsystemet har forhåbentligt ikke forskellige synspunkter.”
”Nej, men det har Robert måske?”
”Et andet end hans primære direktiver?”
”Han er bare gammel og slidt og fået en skrue løs. Det sker for alle på et tidspunkt” griner Pilo og smiler lidt skævt til sin chef, Undersøgelsesleder Triss. De er begge ansat på institut for robot udredning. Et sidste hvilested, hvor kybernetiske enheder observeres, inden de slukkes for sidste gang. Fordi instituttet tager sig ”kærligt” af deres patienter, refereres det også til som ”Plejehjemmet”.
”Gammel og slidt” gentager Triss lakonisk ”Så, sådan er det bare, når man er gammel, så er man slidt og utilregnelig. Du mener måske også at din gamle chef er indlægningsparat?” 
”Det bliver en god dag. Man er ulasteligt klædt og der er ikke en plet at se” siger Robert da han stiger ud af bussen foran plejehjemmet. Men Robert har ikke helt ret, for habitten er slidt og beskidt. Den dag han besluttede sig for at sende gæsterne tidligt hjem, havde Roberts adfærd budt sikkerhedsfolkene at benytte ualmindeligt hårde midler, for at få ham til at parere ordre. Centralsystemet havde ikke deaktiveret Robert, som forventet, og vagterne måtte til sidst sende Robert i gulvet. Selv i benlås ønskede Robert at forsikre sine omgivelser, om at alt var under kontrol, og drengen som han havde forsøgt at bortføre, var til sidst opløst i gråd, da sikkerhedsfolkene, trak afsted med Robert.
