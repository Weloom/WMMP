”Det bliver en god dag. Man er ulasteligt klædt og der er ikke en plet at se.” Robert står ved bordet med champagneglas, og i hænderne holder han en Krug Clos d'Ambonnay, klar til at slippe proppen, når gæsterne kommer ud i pausen. Da gæsterne træder ud, fyldes rummet med røg. Tjenerne trækker våben frem, som Robert ikke har været opmærksom på. Gæsterne skriger, alle skriger og tjenerne begynder at åbne ild. Robert alarmerer straks centralnettet og afventer instrukser. Imens står han stille med sin flaske og undlader at slippe proppen. En gas granet er rullet ind under champagnebordet og indhyller ham i en tæt hvid røg. Ud af røgen ved hans fødder, kommer en ung pige kravlende. Hun er opløst i tåre og hendes bryst er smurt ind i blod. Hendes eller en andens. Hun griber ud efter Robert og Robert slipper proppen for at støtte pigen. Pigen tager fat om hans arme og skriger ad ham. Hendes ansigt er bebrejdende og bange på samme tid. Robert har fortsat flasken i hånden som skummer ud over både ham og hende. I det samme får han sine nye instrukser. Der skal ikke deles champagne ud. Han skal identificere de kriminelle elementer og foretage en indledende pacificering. Det betyder at han kan tage sin indbyggede taser i brug. Robert bevæger sig forsigtigt frem i røgen, imens pigen fortsat river i ham. En herre i sort habit falder ind mod ham og glider ned på gulvet. En tjener får øje på ham igennem røgen og åbne ild. Pigen slipper ham. Alle PP4 modeller beder om flere oplysninger over centralnettet, men langsom bliver de stille. 
”Robert, før folk imod udgangen. Robert, der er ikke andre tilbage, Robert, få folk ud derfra!”
Robert forsøger at organisere folk, men der er ingen der reagerer på hans anmodninger. Han går tilbage i retning af pigen og samler hende op. Herefter finder han en mand, der kunne være hendes far. Forsigtigt bevæger han sig imod udgangen, imens han opfordrer de øvrige gæster til at forholde sig i ro og følge efter. Men da han når frem til udgangen er han alene. Der er ikke nogen der svarer ham og både manden og den unge kvinde ligger livløse i hans arme.
